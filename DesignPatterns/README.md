# الگوهای طراحی
<p align="center">
  <img src="https://user-images.githubusercontent.com/59199865/152435101-c01f1ac9-bde1-4eea-827a-6b3e96d766a0.png" />
</p>

## الگوهای طراحی چیست؟
الگوهای طراحی یک راه‌حل بهینه با قابلیت استفاده دوباره در مشکلات متداول در طراحی نرم‌افزارها است. الگوها یک قطعه کد نیستند بلکه یک مفهوم هستند که هنگام پیاده‌سازی با توجه به شرایط مسئله از آنها استفاده می‌کنیم. این توضیح نباید با الگوریتم اشتباه گرفته شود زیرا الگوریتم یک مجموعه اقدامات برای رسیدن به یک هدف مشخص است اما الگوهای طراحی یک توصیف سطح بالا از راه‌حل است. تمایز یک برنامه‌نویس با برنامه‌نویس حرفه‌ای در استفاده از این الگوها می‌باشد.

## تاریخچه الگوهای طراحی
<p align="justify">
الگوهای طراحی اولین بار توسط Christopher Alexander ارائه شدند. این فرد از الگوهای طراحی را دقیقا مشابه آن چیزی که قبلتر توضیح دادیم بیان می‌کند یعنی راه حل هایی برای مشکلاتی که به صورت متداول در فرآیند برنامه نویسی رخ می‌دهند.
 در سال ۱۹۹۴ گروهی به اسم Gang of Four، الگوهای طراحی را از نظر کاربرد طبقه‌ بندی کردند. گروه Gang of Four یا به اختصار GOF، این الگوها را در قالب کتابی به نام الگوهای طراحی منتشر کردند. این کتاب 23 تا از الگوهای طراحی را به سه دسته، الگوهای ایجادی (creational)، الگوهای ساختاری (structural) و الگوهای رفتاری (behavioral) تقسیم بندی کرده و به معرفی و آموزش آن‌ها پرداخته است. ما نیاز برخی از این الگوها را در قالبی خاص که در ادامه توضیح خواهیم داد بیان کرده‌ایم.

</p>
 
