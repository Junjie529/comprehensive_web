<div align="center">
<img src="images/redis_logo.png" alt="redis_logo">
</div>

## مقدمه

**ردیس** یک ذخیره‌گاه کلید-مقداری (key-value) پیشرفته و منبع‌باز (open-source) است و اغلب از آن به عنوان سرور ساختار داده یاد می‌شود زیرا کلیدها می‌توانند شامل رشته‌ها، هش‌ها، لیست‌ها، ست‌ها و... باشند. ردیس به زبان C نوشته شده‌ و یک راه حل مناسب برای ساخت برنامه‌های کاربردی وب با کارایی بالا و قابلیت مقیاس‌پذیری است.

ردیس دارای سه ویژگی است که آن را متمایز می کنند:

- پایگاه‌داده‌ی خود را به طور کامل در حافظه نگه می‌دارد و از دیسک فقط برای ماندگاری (persistence) استفاده می کند.

- دارای مجموعه‌ای نسبتاً غنی از انواع داده‌ها در مقایسه با بسیاری از ذخیره‌گاه‌های کلید-مقداری است.

- از انعکاس راهبر-پیرو (master-slave replication) پشتیبانی می‌کند و می‌تواند داده‌ها را به هر تعداد پیرو تکثیر کند.



## مزایای ردیس

- **سرعت فوق‌العاده:** ردیس بسیار سریع است به طوری که می‌تواند حدود ۱۱۰۰۰۰ درخواست SET در ثانیه و حدود ۸۱۰۰۰ درخواست GET در ثانیه را انجام دهد.

- **پشتیبانی از انواع داده‌های غنی:** از آن جایی که ردیس از بسیاری از انواع داده‌هایی که توسعه دهندگان از قبل می شناسند پشتیبانی می‌کند، حل مشکلات مختلف آسان‌تر می‌شود زیرا می‌دانند کدام مشکل با کدام نوع داده بهتر قابل رسیدگی است.

- **عملیات اتمی:** همه عملیات ردیس اتمی هستند و این گونه تضمین می‌کند که اگر دو کلاینت به طور همزمان دسترسی داشته باشند، سرور مقدار به‌روزشده را دریافت خواهد کرد.

- **ابزار چندکاربری:** ردیس می‌تواند در موارد متعددی مانند ذخیره‌سازی (caching)، صف‌های پیام رسانی (messaging-queues)، هر گونه داده‌ی کوتاه مدت در برنامه‌مان، مانند سشن‌های برنامه‌های وب، تعداد بازدید صفحه‌ی وب و ... استفاده شود.
